# บทที่ 4 Going remote #

จากบทที่ผ่านมา Working with Git Locally เราได้ Initial Repository ขึ้นมาบนเครื่องของเราเอง ปัญหามันจะมีอยู่อย่างหนึ่ง ก็คือ หากเรื่องฟอแมตเครื่องคอมพิวเตอร์ของเรา Repository มันจะหายไปด้วย เพราะฉะนั้นมันไม่ปลอดภัย 

จึงมีคนเปิดให้บริการรับฝาก Repository ออนไลน์ เพื่อมาแก้ปัญหาดังกล่าวข้างต้น ที่ดังๆมีอยู่ 2 เจ้า คือ

1. https://github.com
2. https://bitbucket.org

ทั้ง 2 ตัวมีโหมดฟรีและโหมดเสียตัง โหมดฟรี จะฟรีแบบมีเงื่อนไข ผมจะเปรียบเทียบโหมดฟรีทั้งสองค่ายให้ดู

https://github.com
    - สามารถสร้าง Repository ได้ไม่จำกัด
    - Repository ทุกตัวจะต้องเป็น Public คือใครก็สามารถเข้าดุซอร์สโค้ดได้ การแก้ไขจะต้องได้รับอนุญาติก่อน
    - สร้างทีมได้ไม่จำกัดจำนวนคน
    
https://bitbucket.org
    - สามารถสร้าง Repository ได้ไม่จำกัด
    - Repository สามารถสร้างเป็น Private ได้ คนที่ได้รับอนุญาติเท่านั้นจึงสามารถเข้าดูซอร์สโค้ดได้ แก้ไขซอร์สโค้ดได้
    - สร้างทีมได้ไม่เกิน 6 คน (มีการทำเควส สามารถเพิ่มไปได้ถึง 8 คน)
    
ในหนังสือเล่มนี้ผมจะใช้ https://bitbucket.org โดยส่วนตัวผมมองว่ามันดีกว่าอีกค่าย เพราะมันสามารถสร้าง Repository แบบ Private ได้ อีกทั้งบริษัทที่เป็นเจ้าของ Source Tree ก็คือบริษัทเดียวกันกับที่เป็นเจ้าของ  https://bitbucket.org

## สมัคร bitbucket.org ##

1. เข้าไปยังเว็บไซต์ https://bitbucket.org   

    ![](images/chapter_4/register_bitbucket_00.png)      
    
2. ป้อนข้อมูลเพื่อลงทะเบียนสมาชิกใหม่
    Username : ยูสเซอร์เนม
    Email : อีเมล์
    Password : รหัสผ่าน
    ติ๊กเครื่องหมายถูกหน้า Accept our privacy policy and customer agreement จากนั้นคลิกปุ่ม Sign up for free

    ![](images/chapter_4/register_bitbucket_01.png)       
    
3. ป้อนตัวอักษรที่มองเห็น จากนั้นคลิกปุ่ม Submit

    ![](images/chapter_4/register_bitbucket_02.png)       
    
4. ป้อนรายละเอียดข้อมูลส่วนตัว
    Firstname : ชื่อ
    Lastname : นามสกุล
    Location : ที่พำนัก เอาสั้นๆใส่แค่ประเทศก็ได้
    Website : เว็บไซต์ของตัวเอง
    
    เสร็จแล้วคลิกปุ่ม Submit
    
    ![](images/chapter_4/register_bitbucket_03.png)     
    
5. คลิกลิ้งก์ No Thanks

    ![](images/chapter_4/register_bitbucket_04.png)     
        
6. มาถึงหน้านี้ถือได้ว่าการสมัครสมาชิกใหม่ เสร็จสมบูรณ์เรียบร้อย

    ![](images/chapter_4/register_bitbucket_05.png)     
    
หลังจากนี้ไปเราจะไม่เข้ามาเว็บ https://bitbucket.org เลยก็ได้ โดยใช้งานผ่านทาง Source Tree เข้ามา


## สร้าง Repository บน bitbucket.org ##

ตอนนี้แทนที่เราจะสร้าง Repository บนเครื่องเราเอง เราจะสร้างมันบน bitbucket.org แทน จากนั้นค่อย clone ลงมายังเครื่องของเรา

1. เปิด Source Tree ขึ้นมา คลิกปุ่ม Clone / New

    ![](images/chapter_4/bitbucket_new_repository_01.png)     

2. ที่หน้าต่าง Clone / Add / Create Repository หลังช่อง Source Path/URL จะมีรูปลูกโลกอยู่ คลิก

    ![](images/chapter_4/bitbucket_new_repository_02.png)     

3. เนื่องจากเรายังไม่เคยป้อน Account เลยจึงมีหน้าต่าง Edit Hosting Account ขึ้นมาถาม
    Hosting Service: เลือก Bitbucket
    Username: ป้อนยูสเซอร์เนมที่สมัครไว้ที่ bitbucket.org
    จากนั้นคลิกปุ่ม tab คนคีย์บอร์ดไปสักที จะมีหน้าต่าง Authentication ให้ป้อนรหัสผ่านขึ้นมา

    ![](images/chapter_4/bitbucket_new_repository_03.png)     

4. ที่หน้าต่าง Authentication ป้อนรหัสผ่าน ติ๊กเครื่องหมายถูกหน้า Remember password จากนั้นคลิกปุ่ม Login

    ![](images/chapter_4/bitbucket_new_repository_04.png)     

5. กลับมาที่หน้าต่าง Edit Hosting Account ถ้าตรง Login status: แสดงเป็น Password OK คลิกปุ่ม OK

    ![](images/chapter_4/bitbucket_new_repository_05.png)     
    
6. คลิกปุ่ม Close

    ![](images/chapter_4/bitbucket_new_repository_06.png)         

7. ที่หน้าต่าง Hosted Repositories คลิกปุ่ม Create New Repository...

    ![](images/chapter_4/bitbucket_new_repository_07.png)       
    
8. ที่หน้าต่าง Create Repository ป้อนชื่อ Repository เข้าไปในช่อง Name: จากนั้นคลิกปุ่ม Create Repository ช่องอื่นๆไม่จำเป็นต้องป้อนข้อมูลอะไร แต่หากต้องการให้มันสมบูรณ์ก็ป้อนเข้าไปก็ได้

    ![](images/chapter_4/bitbucket_new_repository_08.png)        
    
ตอนนี้เราได้สร้าง Repository ใหม่ขึ้นมาบน bitbucket.org เรียบร้อยแล้ว ต่อไปเราจะ clone มันลงมายังเครื่องเพื่อเขียนโค้ดต่อไป


## Clonning ดึงโปรเจ็กมาลงเครื่องพัฒนา ##
1. เปิด Source Tree ขึ้นมา คลิกปุ่ม Clone / New

    ![](images/chapter_4/bitbucket_clone_repository_01.png)     

2. ที่หน้าต่าง Clone / Add / Create Repository หลังช่อง Source Path/URL จะมีรูปลูกโลกอยู่ คลิก

    ![](images/chapter_4/bitbucket_clone_repository_02.png)            
    
3. ที่หน้าต่าง Hosted Repositories คลิกเลือก Repository จากนั้นคลิกปุ่ม OK

    ![](images/chapter_4/bitbucket_clone_repository_03.png)            

4. คลิกปุ่ม ... หลังช่อง Destination Path เพื่อเลือกตำแหน่งสำหรับเก็บ Repository

    ![](images/chapter_4/bitbucket_clone_repository_04.png)  
    
5. สร้างโฟลเดอร์ใหม่ online-project ไว้ใน c:\xampp\htdocs เสร็จแล้วคลิกปุ่ม Select Folder

    ![](images/chapter_4/bitbucket_clone_repository_05.png)      
    
6. คลิกปุ่ม Clone

    ![](images/chapter_4/bitbucket_clone_repository_06.png)  
    
7. เมื่อกลับมาที่หน้า Source Tree ลองคลิกไปที่แท็บ Log / History จะเห็นว่ามันยังว่างเปล่า นั่นเพราะเราไม่เคย commit โค้ดอะไรเข้าไปใน Repository เลย

    ![](images/chapter_4/bitbucket_clone_repository_07.png)      
    
## Pushing เอาไฟล์ขึ้นไปเก็บที่ bitbucket ##

การ Push เป็นกระบวนการที่ต่อจากการ Commit  การ Commit เป็นการบันทึกการเปลี่ยนแปลงของโค้ด การ Push เป็นการส่งบันทึกการเปลี่ยนแปลงนั้นไปเก็บไว้ที่เครื่อง Remote เพื่อให้มันปลอดภัยจากการฟอร์แมตเครื่องพัฒนา หรือเครื่องพัฒนาพัง

1. เข้าไปยังโฟลเดอร์ c:\xampp\htdocs\online-project สร้างไฟล์ index.php ขึ้นมาแล้วเพิ่มโค้ดอะไรก็ได้เข้าไป จากนั้นบันทึก

    ![](images/chapter_4/bitbucket_push_repository_01.png)      
    
2. ไปที่ Source Tree ติ๊กเลือกไฟล์เพื่อจะทำการ Commit

    ![](images/chapter_4/bitbucket_push_repository_02.png)  
    
3. พิมพ์คอมเม้นท์ แต่ก่อนจะคลิกปุ่ม Commit ให้ติ๊กเครื่องหมายถูกหน้า Push changes immediately to ด้วยจากนั้นคลิกปุ่ม Commit นอกจากโค้ดจะถูกบันทึกการเปลี่ยนแปลงแล้ว มันยังถูกอัปโหลดขึ้นไปเก็บไว้ที่ bitbucket.org ด้วย ต่อไปไม่ว่าอะไรจะเกิดขึ้นกับเครื่องคอมพิวเตอร์ของเรา เราสามารถ Clone Repository ลงมาได้ทุกเมื่อ

    ![](images/chapter_4/bitbucket_push_repository_03.png)  
    
4. ทีนี้ลองไปแก้ไขไฟล์ จากนั้นมา Commit ไฟล์ แต่คราวนี้ให้ติ๊กเครื่องหมายถูกหน้า Push changes immediately to ออก

    ![](images/chapter_4/bitbucket_push_repository_04.png)  
    
5. จะเห็นว่า ปุ่ม Push ที่ทูลบาร์มีตัวเลขแดงๆ ขึ้นมา เป็นเครื่องหมายว่าเรายังไม่ได้ Push โค้ดขึ้นไปเก็บที่ bitbucket.ort 1 commit

    ![](images/chapter_4/bitbucket_push_repository_05.png)  
    
6. คลิกปุ่ม Push แล้วคลิกปุ่ม OK

    ![](images/chapter_4/bitbucket_push_repository_06.png)  
    
การรอให้มีหลาย Commit ก่อนค่อย Push ขึ้น Remote ในทีเดียว บางครั้งก็เกิดความสะดวกดี หรือหากอินเตอร์เน็ตเราล่ม เราก็ยังสามารถเก็บความเปลี่ยนแปลงของโค้ดได้ตามปกติ อินเตอร์เน็ตใช้ได้เมื่อไร เราค่อย Push

## Pull ดึงไฟล์จาก bitbucket ##

ในกรณีที่เราร่วมทำโปรเจ็กเดียวกันหลายคน (วิธีกำหนดสิทธิ์อนุญาติ จะอธิบายอีกทีในบทหลัง) หรือทำอยู่คนเดียว แต่หลายเครื่อง โค้ดที่อยู่บน bitbucket จึงมีการเปลี่ยนแปลงอยู่เสมอ การ pull เป็นการดึงไฟล์ล่าสุดลงมายังเครื่องพัฒนา  การ Pull ควรจะทำเสมอทุกๆเช้า เพราะเราไม่รู้ว่าคนในทีมใคร Push โค้ดอะไรขึ้นไปบ้าง โค้ดมันจะได้สดใหม่อยู่เสมอ

1. เปิด Source Tree ขึ้นมา สังเกตุที่ปุ่ม Pull หากโค้ดมีการ Push ขึ้น bitbucket จากเครื่องอื่น มันจะมีตัวเลขจำนวน Commit สีแดงแสดงให้เห็น

    ![](images/chapter_4/bitbucket_pull_01.png)      
    
2. คลิกปุ่ม Pull เมื่อมีหน้าต่าง Pull ขึ้นมาถาม คลิกปุ่ม OK

    ![](images/chapter_4/bitbucket_pull_02.png)      
    
    
ในกรณีเราอยากสั่งให้ Source Tree ตรวจสอบดูที่ Remote ว่ามีใคร Push โค้ดขึ้นไปบ้าง สามารถทำได้โดยคลิกที่ปุ่ม Fetch    
